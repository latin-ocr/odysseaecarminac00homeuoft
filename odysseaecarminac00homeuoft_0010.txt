VI

superior est ¹), Odysseam edidit, et illa recensio per annos plus quam viginti
ceteris viris doctis, qui emendandae vel explicandae Odysseae incubuerunt,
unicum fere fuit instrumentum criticum.

Anno 1876 in Fleckeiseni Annalibus (p. 21-27) de codice illo Laurentiano
saeculi X accuratius egit E. G-orscflmcfl, qui libros αβγζ contulerat
integros, et e ceteris rhapsodiis locos quosdam selectos; i. a. notatu dig-
nissimum esse adnotavit, quod in versu ο 128 hic codex servat lectionem
Aristarcheam κεῖσθαι, cum in ceteris cunctis legatur κείσθω.

Quod autem hodie de Odysseae textu melius quam antehac potest
iudicari, id debetur ferreae industriae ARTHURI LUDWICH. Nam post Lud-
wichii novam Odysseae recensionem, cuius pars prior anno 1889 exeunte
apud Teubnerum prodiit, inde unde par est proficisci licet criticis in textu
Homerico occupatis, nempe ab antiquissimis codicibus; neque tonum modo
sed vel duos codiceS, qui ad saeculum Xum pertinent, Ludwichius adhibuit,
quorum alterum (F) summa cura excussit, alterum (G) passim inspexit 2).

Non iisdem autem litteris atque LaRochius in plerisque codicibus desig-
nandis usus est Ludwichius; quod prudenti fecit consilio, nam hactenus
alia signa codicum valebant si textus, alia si scholia tractabantur-²). Huic
confusioni finem statuit Ludwichius, quem libenter nos secuti his signis

codices indicavimus ε

F. Florentinus Laurentianus n⁰ 52 (olim abbatiae Florentinae n⁰ 2763)
saeculi X. A Ludwichio primum est adhibitus et totus accurate collatus.
Descriptio codicis, quem ipse ex oblivione protraxisse videtur, nulla quan-

tum scimus hactenus in lucem est emissa.
Archetypum, ex quo descriptus est, litteris minusculis fuisse exaratum,

1) Nempe decem codicum quos ipse contulerat (Venetorum Mikn, Vindobonensium
XYblq‚ Monacensis U), et praeterea quinque manuscriptorum ab aliis exploratorum
(Η J O Z W).

Ξ) Usus est Ludwichius codicibus duodeviginti, quorum sexsFPHDTU) excussit totos
cum priore parte codicis Κ et parte altera codicis L, duos (G X) festinanter excerpsit,
quatuor (M NSY) passini inspexit, quatuor (J O Z W) ex aliorum auctoritate attulit.

3) Sic LaRochio codex S est stuttgardiensis: at si scholion aliquod ex codice S apud
Dindorfium affertur in scholiorum Odyss. editione, non in Stuttgardiensi id. est quaeren-
dum sed in Parisino quodam manuscripto. Dindorfii scholia B et Q in Ambrosianis
duobus leguntur: a LaRochio vero litteris B et Q indicantur codices Vindobonenses
quidam infimae aetatis. Apud LaRochium V est codex Vratislaviensis: eadem littera a
Dindorfio designantur scholia quae dicuntur Vulgata, ab Aldo Manutio curante Asulano
edita ex codice hodie deperdito (quem Bodleiano saeculi XI simillimum fuisse demon-
stravit Dindorfius in schol. Odyss. praef. p. XVII sqq.). A LaRochio Vindobonensis 56
dicitur D: in scholiorum editione Dindorfiana sic audit Parisinus 2403. Codex P apud
Dindorfium est Palatinus, apud LaRochium Meermannianus.

