XIII

cohaerere dudum observaverat LaRochius (proleg. p. XIV sq.), nunc apparet
descriptum esse ex Palatino. ¹) specimen excudendum curavit LaRochius
in tabula VI.

n. (LaRoclze N) Venetus Marcianus n⁰ 647, classis IX codex 4, ex duabus
partibus dissimillimis compositus est. Quarum prior, saeculo XIV scripta,
foliis chartaceis 47 continet α 1-ζ 190. Haec codicis pars, cuius specimen
praebet LaRochii tabula IX, nullius est momenti; cum codIce i perpetuo
eam concinere ostendit LaRochius praef. p. XVI sq.

Contra multis lectionibus aliunde ignotis et partim certe minime contem-
nendiS insignis est pars altera 2), bombycina saeculi XIII, quae foliis 95
(48—142) exhibet ι 541-ω fin. cum scholiis, et deinde Hesiodi Opera et
Scutum —- vs. 327. specimen in tabula X dedit LaRochius, qui totum eum
contulit; nonnulla inde excerpserat Cobetus.

q. (LaRoche Q) Vindobonensis n⁰ 50, saeculo XV ab Antonio Damila
Cretensi exaratus ad idem exemplar unde Michael Apostolius partem codi-

¹) Huius rei indicia quaedam pridem ad LaRochium pervenerant, qni proleg. p. XV
sic scribit: „cum codice L [1] consentire videtur Palatinus.” Nempe ad ζ 224 sqq.
annotavit: „224-316 omittit L [1] cum Palatino.” Si autem duo codices in tali errore
concinunt, quem librario folium archetypi omittenti tribuendum esse patet, recentiorem
igitur codicem ex antiquiore descriptum esse quivis suspicetur. Quae suspicio aliis locis
confirmatur. Ad η 30 observat LaRochius: „post hunc in L [l] spatium vacuum pro uno
versu relictum est: in Palatino vs. 30, 31 adpositis α’ et γ’ numerantur.’' Scilicet
ridicule erravit Palatini codicis corrector, qui signa illa allevit. Versus enim 31:

μηδὲ τιν’ ἀνθρώπων προτιόσσεο μηδ’ ἐρέεινε

paraphrasin alibi a se inventam ,,μηδὲ πρός τινα τῶν ὧδε ἀνθρώπων ἐνατένιζε” pro novo
hexametro Homerico habuit, et bellissimum hunc “στι’χον”, ut ipse vocat, in margine
appinxit inter versus 30 et 31 inserendum: μὴ δὲ πρός τινα ἀνθρώπων ἐνατένιζε. Libra-
rius autem qui codicem 1 ex Palatino correcto descripsit, cum ad novum istum hexa-
metrum venisset, sensit non sincerum esse versum epicum, unde tamen ortus esset non
perspexit, sed putavit graviter esse corruptum, quapropter spatium uni versui reliquit,
ut ex integriore nimirum exemplo is suppleri posset.

Simile quid de versibus δ 598 sq. observari potest. Ibi codex P in margine appictum
habet: „053 λέλοιπα ἐπὶ νηὸς παρὰ Νέστορι”, quae est scholiastae explicatio ad verba
poetae ἀνιάζουσιν ἑταῖροι pertinens. In codice 1 autem „post versum 598 spatium pro
uno versu relictum est, qui incipit ab οὓς, quod in codice scriptum est’' (LaRoche).
Scriba igitur codicis 1 pro versu habuit scholion, pellectus fortasse vocabuli νηὸς forma
epica, sed cum videret verbis illis hexametrum non effici, transscribere noluit quae
corrupta existimaret, quapropter unum tantum verbum exaravit, cetera ex meliore
scilicet fonte postea additurus.

Sic post α 329 soli P l addunt ridiculum versum ἓξ ποσὶν ἐκβεράυῑα (l. ἐμῤ.) τριδάκτυλος
ἐξεφαάνθη, qui non Homeri est sed Iuliani imperatoris. In ι 85 soli P l habent ἕνθ’ ἐπὶ
ἠπείρου βῆμεν pro ἔνθα δ’ ἐπ’, ι 396 ἐπεσσύμεθ’ pro ἀπεσσύμεθ’, ι 492 τότε δι’] (cum
Aristarcho) pro τότ’ ἐγὼ, ι 532 καὶ μοῖρ’ ἐστὶ pro καὶ μοῖρα aut μοῖρ’ ἐστὶ, etc. etc.

2) Notabiles lectiones ex hoc codice allatas reperies ad κ 84. λ 249, 364, 513, 580,
μ 205, ξ 6, 324, 396 etc-3 videatur praesertim ad λ 622.

